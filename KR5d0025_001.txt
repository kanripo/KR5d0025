# -*- mode: mandoku-view; -*-
#+DATE: 2015-08-29 00:59:38.214284
#+TITLE: 周易參同契解
#+PROPERTY: DZID  DZ1007
#+PROPERTY: SOURCE  正統道藏，三家本，1988，20—271 三卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0025_SJB_001-200271c>
#+PROPERTY: JUAN 1
#+PROPERTY: ID KR5d0025
<pb:KR5d0025_HFL_001-001a>¶
周易參同契解卷上¶
　　　　抱一子陳顯微解¶
　　　上篇¶
乾坤者易之門户衆卦之父母¶
　金碧經曰神室者丹之樞紐衆石之父母¶
　魏君謂乾坤者易之門户衆卦之父母其¶
　義一也非神室則無以成丹非乾坤則無¶
　以見易乾坤純體之卦也六子破純體而¶
　爲卦也麻衣曰乾坤錯襍乃生六子六子¶
　即是乾坤破體是則六子因乾坤而生而¶
<pb:KR5d0025_HFL_001-001b>¶
　六十四卦亦莫不出於乾坤故曰衆卦之¶
　父母父母之體本是純陽純陰自六子之¶
　生而純陽純陰之體破矣鳥可復純乎陳¶
　希夷曰破體鍊之純體乃成是知破體鍊¶
　之可返純體而入道衆石鍊之可歸神室¶
　而成丹然而衆石非外物吾身中之衆卦¶
　也神室亦非外物也吾身中之乾坤也欲¶
　鍊大丹先設乾坤爲神室神室旣設而變¶
　化在乎其中矣¶
坎離圍郭運轂正輻¶
<pb:KR5d0025_HFL_001-002a>¶
　乾坤旣奠陰陽自交乾下交坤而爲坎坤¶
　上交乾而爲離坎離成而變化又在乎其¶
　中矣陳希夷曰日爲天炁自西而下以交¶
　於地月爲地炁自東而上以交於天男女¶
　交精之象也日月徃來寒暑生焉四時成¶
　焉晝夜分焉陰陽定焉天地不能寒暑也¶
　以日月遠近而爲寒暑天地不能四時也¶
　以日月南北而爲四時天地不能晝夜也¶
　以日月出没而爲晝夜天地不能晦明也¶
　以日月交會而爲晦明陰陽雖妙不外乎¶
<pb:KR5d0025_HFL_001-002b>¶
　日月造化雖大不外乎坎離是故衆卦之¶
　變雖不齊而不出坎離之中爻周流乎六¶
　位也猶車輻之設雖不一而不出乎一轂¶
　之運居其中也坎離中爻謂坎中之一離¶
　中之一上下徃來六爻之内老子三十輻¶
　共一轂當其無有車之用達者得其道而¶
　運身中之日月常人昩其理而違造化之¶
　陰陽則未免有覆隍之虞脱輻之咎其於¶
　圍郭正轂果何有哉¶
牝牡四卦以爲橐籥覆冒陰陽之道猶工御¶
<pb:KR5d0025_HFL_001-003a>¶
者準䋲墨執銜轡正規矩隨軌轍處中以制¶
外¶
　乾者純陽牡卦也坤者純陰牝卦也坎者¶
　陰中有陽離者陽中有陰牝牡相交之卦¶
　也故謂之牝牡四卦其他六十卦或偏陰¶
　在上或偏陽在下或偏陽在上或偏陰在¶
　下陰陽不純牝牡不交不可謂之牝牡惟¶
　此四卦覆冒陰陽之道以爲橐籥乾坤者¶
　橐籥之體坎離者橐籥之用知四卦體用¶
　則猶工者準绳墨而就䂓矩御者執衘轡¶
<pb:KR5d0025_HFL_001-003b>¶
　而循軌轍處其理於中制其妙於外庶幾¶
　舉無差忒動合自然也¶
數在律曆紀月節有五六經緯奉日使兼并¶
六十四剛柔有表裏¶
　律曆之中一月三十日而牝牡四卦之餘¶
　適有六十卦以卦奉日一日兩卦一卦爲¶
　經一卦爲緯朝屯暮蒙朝需暮訟以至旣¶
　濟未濟而卦象内外剛柔之體朝在上則¶
　暮在下剛在表則柔在裏并兼前四卦則¶
　周易六十四卦皆爲吾用是則大丹之道¶
<pb:KR5d0025_HFL_001-004a>¶
　可以參諸易而參同契之所以作也¶
朔旦屯直事至暮蒙當受晝夜各一卦用之¶
依次序旣未至晦爽終則復更始日辰爲期¶
度動靜有早晚¶
　麻衣曰消息畫象無止於辭辭外見意方¶
　審易道又曰卦有反對最爲關鍵反體既¶
　深對體尤妙屯卦也反之爲蒙卦也¶
　自需訟以下皆以倒體爲次如頥小過之¶
　類不可反者則以對體次之故頥卦則¶
　以大過卦次之此對體也自朔旦用屯¶
<pb:KR5d0025_HFL_001-004b>¶
　蒙至晦爽用旣未晦爽循環終而復始可¶
　見朝陰則暮陽晝動則夜靜親踈迴互主¶
　客遞分消息盈虚避就生殺進火忌斯須¶
　之謬退符防毫髮之差抽添須辨浮沉運¶
　用審之昏曉學者因象而求意得意而忘¶
　象可也悟真篇詩云此中得意休求象若¶
　究群爻謾役情¶
春夏據内體從子到辰巳秋冬當外用自午¶
訖戌亥¶
　卦有内外二體内卦三爻法一年之春夏¶
<pb:KR5d0025_HFL_001-005a>¶
　一日之子後午前外卦三爻法一歲之秋¶
　冬一日之午後子前内卦法陽外卦法陰¶
　乾坤交泰之象春夏養陽秋冬養陰子後¶
　進火午後退符其理一致¶
賞罰應春秋昏明順寒暑爻辭有仁義隨時¶
發喜怒如是應四時五行得其理¶
　賞爲陽罰爲陰仁爲陽義爲陰喜爲陽怒¶
　爲陰朝則行陽以應春夏暮則行陰以應¶
　秋冬苟能應四時之宜自然得五行之理¶
　非區區行賞行罰汲汲爲義爲仁與夫作¶
<pb:KR5d0025_HFL_001-005b>¶
　喜作怒也魏君假是以喻陰陽生殺云爾¶
　況丹者至陽之精倘有纖毫陰炁煆煉未¶
　盡終未成就修真之士動靜語默之間可¶
　不謹歟至如好生利物仁慈寬恕惠愛忠¶
　信和喜清靜真實不妄之類皆陽也好殺¶
　害物殘忍嫉忿貪慳凌侮驕傲狠愎淫慾¶
　虚詐不實之類皆陰也戒陰修陽陰將自¶
　亡陰盡陽純自然成真¶
天地設位而易行乎其中矣天地者乾坤之¶
象也設位者列陰陽配合之位也易爲坎離¶
<pb:KR5d0025_HFL_001-006a>¶
坎離者乾坤二用二用無爻位周流行六虚¶
徃來旣不定上下亦無常幽潜淪匿變化於¶
中包囊萬物爲道紀綱¶
　此叚魏君自解以乾坤爲神室列陰陽配¶
　合之位使坎離交於其中以成變化之功¶
　易謂坎離者日月爲易也日月乃天地之¶
　易坎離即人身中之易乾坤其體也坎離¶
　其用也二用無爻位周流行六虚徃來不¶
　定上下無常幽潜莫測淪匿難尋而變化¶
　於中生成至寳猶陰陽交感化生萬物而¶
<pb:KR5d0025_HFL_001-006b>¶
　爲道之紀綱也¶
以無制有器用者空故推消息坎離没亡¶
　金碧經曰有無相制朱雀炎空紫華曜日¶
　砂汞没亡魏君之言盖發明金碧經之㫖¶
　也其㫖盖以性火真空制命水至寳火體¶
　本空遇物而現而虚明無我者皆火德也¶
　及乎運火於太虚鼎器之中使彌天紫焰¶
　徧界紅光金宫玉闕變現千端神獸靈龍¶
　飛騰萬狀此鉛汞也亦坎離也固非無也¶
　然作用旣已果安在哉故云故推消息坎¶
<pb:KR5d0025_HFL_001-007a>¶
　離没亡¶
言不苟造論不虚生引驗見効校度神明推¶
類結字原理爲證坎戊月精離己日光日月¶
爲易剛柔相當土旺四季羅絡始終青赤白¶
黑各居一方皆禀中宫戊己之功¶
　易卦納甲法坎納六戊離納六己坎爲月¶
　離爲日故曰坎戊月精離己日光日月二¶
　字合爲易字故曰推類結字是皆原理爲¶
　證而非虚造言論也易旣不外乎日月丹¶
　豈不本乎坎離然坎之與離皆存戊己古¶
<pb:KR5d0025_HFL_001-007b>¶
　人云都縁彼此懷真土遂使金丹有返還¶
　況土旺四季羅絡始終水火木金雖各居¶
　一方而皆禀中宫土德張紫陽詩云四象¶
　五行全藉土土德之功大矣哉土者金母¶
　也知五行之俱歸於土則知五行之俱變¶
　爲金然後能會造化於中宫種黄芽於后¶
　土矣¶
易者象也懸象著明莫大乎日月窮神以知¶
化陽往則陰來輻凑而輪轉出入更卷舒¶
　金碧經曰丹術著明莫大乎金火窮微以¶
<pb:KR5d0025_HFL_001-008a>¶
　任化陽動則陰消魏君以易繫辭參之然¶
　大易之道垂象於日月大丹之道著明於¶
　金火金火即坎離也故金精盛則玉兔增¶
　輝火德旺而金烏倍烈學者旣窮其神而¶
　知其化使陽往而陰來輻凑而輪轉遞互¶
　岀入相爲卷舒取大易爻象而爲節符視¶
　日月昏明而行火候自然奪天地之機盜¶
　造化之妙矣¶
易有三百八十四爻據爻摘符符謂六十四¶
卦晦至朔旦震來受符當斯之時天地搆其¶
<pb:KR5d0025_HFL_001-008b>¶
精日月相撢持雄陽播玄施雌陰統黄化混¶
沌相交接權輿樹根基經營養鄞鄂凝神以¶
成驅衆夫蹈以出蝡動莫不由¶
　易有三百八十四爻藥有三百八十四銖¶
　二十四銖爲一兩三百八十四銖爲十六¶
　兩即二八之數據爻象陰陽升降之理摘¶
　卦爲符而視符行火符即爻畫非别有符¶
　也據易言之謂之卦據丹言之謂之符故¶
　曰符謂六十四卦也卦當陽生之震則火¶
　進一陽之符當斯之時神室鍊其精金火¶
<pb:KR5d0025_HFL_001-009a>¶
　相運推雄陽龍也雌陰虎也播玄施者龍¶
　騰玄天而降雨也統黄化者虎入后土而¶
　産金也上天入地混沌交接之象也於是¶
　權輿而立其根基經營而養其鄞鄂其神¶
　旣凝其軀自成凡大而天地細而蝡動有¶
　形有氣者莫不由是而出惟産此一㸃於¶
　外乃降本流末爲生生不窮之道産此一¶
　㸃於内乃返本還元長生超脱之道也¶
於是仲尼讃鴻濛乾坤德洞虚稽古當元皇¶
關雎建始初冠昏炁相紐元年乃生¶
<pb:KR5d0025_HFL_001-009b>¶
　形炁未具曰鴻濛具而未離曰渾淪易曰¶
　易有太極是生兩儀易猶鴻濛也太極猶¶
　渾淪也乾坤者太極之變也合之爲太極¶
　分之爲乾坤故合乾坤而言之謂之渾淪¶
　分乾坤而言之謂之天地仲尼讃易首陳¶
　乾坤爲易之門户以乾坤洞虚之德而藴¶
　鴻濛之易也關雎之詩冠昏之義取二炁¶
　相紐而言也乾坤未分則謂之渾淪陰陽¶
　相紐則謂之始初列子曰太初炁之始也¶
　太始形之始也故曰關雎建始初金丹也¶
<pb:KR5d0025_HFL_001-010a>¶
　者太乙元君取乾坤未分陰陽未離之炁¶
　化爲真汞鍊作真丹故曰先天一炁混元¶
　至精又曰有物混成先天地生金碧經曰¶
　元君始鍊汞神室含洞虚玄白生金公巍¶
　巍建始初其㫖在此元年者首年也修鍊¶
　之初首初一年滋生黄芽金丹成矣學者¶
　當觀時節因縁下手用功採取至寳以結¶
　丹頭丹頭旣得自然默會天機而立超聖¶
　地世人迷昩不曉天機妄以私意測度或¶
　錯認邪蹊或誤求外物又豈知神靈至寳¶
<pb:KR5d0025_HFL_001-010b>¶
　生於虚無者邪盖乾坤未分陰陽未判自¶
　有其時也學道之士切在至誠專心歸向¶
　道真一旦逢師授之口訣或熟讀是書豁¶
　然契悟則自能曉悟其時方能採至寳於¶
　虚無取靈物於恍惚或問曰虚無恍惚之¶
　中豈有物耶答曰豈不見陽燧取火方諸¶
　取水其火其水憑虚而生但人未知虚空¶
　之中自有天然神通妙用視之不見聽之¶
　不聞摶之不得者耳¶
聖人不虚生上觀顯天符天符有進退屈伸¶
<pb:KR5d0025_HFL_001-011a>¶
以應時故易統天心¶
　顯天符者日月也日月有進退屈伸與易¶
　卦陰陽升降往來代謝之理相應故知易¶
　統天心而作易聖人大功大德於天下豈¶
　虚生也哉¶
　復卦建始萌長子繼父體因母立兆基消¶
息應鍾律升降據斗樞三日出爲爽震受¶
庚西方八日兌受丁上弦平如繩十五乾¶
體就盛滿甲東方蟾蜍與兔魄日月氣雙¶
明蟾蜍視卦節兔魄吐精光七八道已訖屈¶
<pb:KR5d0025_HFL_001-011b>¶
折低下降十六轉受統巽辛見平明艮¶
直於丙南下弦二十三坤乙三十日東北¶
喪其朋節盡相禪與繼體復生龍¶
　大道形于造化而造化至難窺測也苟能¶
　窺造化而測其機則能探道妙而盜其用¶
　非真仙上聖疇克爾哉古之聖真仁天下¶
　之心不可思議也旣測造化之機而利諸¶
　已復明造化之妙而利諸人在己者固可¶
　以心知意會而示人者非假象托文將何¶
　以發明使人默而識之乎於是仰觀俯察¶
<pb:KR5d0025_HFL_001-012a>¶
　於天地之間而顯造化之妙用者莫大乎¶
　日月旁求於經書之中而載造化之妙理¶
　者莫出於易卦而又將日月徃來盈虧之¶
　迹校易卦爻畫變動之理莫不相參而一¶
　致是則參同契之所由作也謂參大易之¶
　理同造化之妙契大丹之道也今觀乎一¶
　陽初生其卦爲復(震下/坤上)震爲長男坤爲母¶
　乾爲父復卦本是純坤一陽自乾來變下¶
　爲震故曰因母立兆基震具乾體而微然¶
　積漸二陽以至三陽則乾體成矣故曰長¶
<pb:KR5d0025_HFL_001-012b>¶
　子繼父體應鍾律者一月增一爻也據斗¶
　樞者一時進一爻也月初三日月現微明¶
　於西方庚位應震之一陽初生而周易納¶
　甲法震卦納六庚其造化之理參合如此¶
　初八日月現上弦於南方丁位應兊卦二¶
　陽生而納甲法則兊納六丁以至十五日¶
　月滿於東方甲位則乾卦又納六甲其時¶
　卦備三陽兔蟾俱盛蟾蜍本金氣之精故¶
　視卦節而漸旺玉兔乃卯木之魄故望太¶
　陽而吐光七八者十五也三五之道已終¶
<pb:KR5d0025_HFL_001-013a>¶
　則滿者虧而伸者屈高者低而升者降至¶
　十六日一陰生而當陰用事月於平旦現¶
　在西方辛位以應巽卦納辛至二十三日¶
　於平旦現在南方丙位應艮卦納丙至三¶
　十日月没東方乙位應坤卦納乙節盡則¶
　又相禪與陽復用事繼體生龍龍者震也¶
　八卦之中獨坎離二卦不與者徃來升降¶
　於六卦即坎離之二用也坎離之用大矣¶
　哉¶
壬癸配甲乙乾坤括始終七八數十五九六¶
<pb:KR5d0025_HFL_001-013b>¶
亦相應四者合三十陽氣索滅蔵八卦布列¶
曜運移不失中¶
　乾納六甲六壬坤納六乙六癸八卦之中¶
　惟乾坤納二榦餘卦只納一榦故曰壬癸¶
　配甲乙乾坤括始終以顯乾坤之中皆有¶
　真水也少陽數七少陰數八合之得十五¶
　老陽數九老陰數六合之得十五四者合¶
　之得三十應一月之數七八九六者四象¶
　也大易之理與造化之理莫不一致也至¶
　三十日月没之際陽氣索然滅蔵過是則¶
<pb:KR5d0025_HFL_001-014a>¶
　一陽又復宛轉循環終而復始運移不失¶
　其中則準造化而無差應卦爻而不忒矣¶
元精眇難睹推度効符證居則觀其象準擬¶
其形容立表以爲範占候定吉凶發號順節¶
令勿失爻動時上察河圖文下序地形流中¶
稽於人心參合考三才動則依卦變靜則循¶
彖辭乾坤用施行天地然後理可得不慎乎¶
　元精者至靈至神之至寳也生於虚无无¶
　形象之可睹隱於眇忽无蹤跡之可求將¶
　欲採之必洞曉陰陽深達造化推其符證¶
<pb:KR5d0025_HFL_001-014b>¶
　效其法度居則觀象而準擬其形容動則¶
　立表以占候其吉凶上察天文下觀潮候¶
　中稽人心更須循卦節而行陽則動勿失¶
　爻象變動之時體彖辭而行陰則靜不失¶
　至柔含光之理如是則乾坤之用在我施¶
　行而靈神之精可得而採取矣況八風調¶
　則甘露降陰陽泰則醴泉生是皆天地治¶
　也和則致祥乖則致厲可得不謹歟¶
御政之首管括微密開舒布寳要道魁柄統¶
化綱紐爻象内動吉凶外起五緯錯順應時¶
<pb:KR5d0025_HFL_001-015a>¶
感動四七乖戾誃離俯仰¶
　用功之初猶御政之首須當遏絶凶淫屏¶
　去嗜慾管括元氣使微密堅固無走泄之¶
　虞自然布寳於金胎生神於玉室苟毫髮¶
　差殊則如政事錯謬應時感動天變乖離¶
　其要在乎運火候於精微體斗杓之運轉¶
　爻象内動吉凶外興五緯或差列宿隨戾¶
　矣¶
文昌統録詰責台輔百官有司各典所部¶
　丹居神室猶人君之立國而人君之立國¶
<pb:KR5d0025_HFL_001-015b>¶
　盖取於天象有三台公輔之位有文昌統¶
　録之司台輔之職則坐而論道調燮陰陽¶
　使百官各任其職故詰責在台輔也統録¶
　之司則揆量人材黜陟賢否使百官各盡¶
　其能故統録在文昌也百官有司各稱其¶
　職則民物安妥而天下太平衆卦火符不¶
　失其度則萬化流通而聖胎增長然治國¶
　者在一人之所招修丹者在一心之所感¶
　而已¶
日合五行精月受六律紀五六三十度度竟¶
<pb:KR5d0025_HFL_001-016a>¶
復更始原始要終存亡之緒或君驕溢亢滿¶
違道或臣邪佞行不順軌弦望盈縮乖變凶¶
咎執法刺譏詰過貽主¶
　此叚五六以明水土之用也土數五日之¶
　數五而五行之數亦五也水數六月之數¶
　六而六律之數亦六也自甲至癸十榦謂¶
　之十日而五榦剛五榦柔此日之數五也¶
　月律十二而六律六吕此月之數六也五¶
　其六而爲三十度度竟復更始者晦朔循¶
　環也金火二物互相存亡於晦朔之間或¶
<pb:KR5d0025_HFL_001-016b>¶
　君驕溢亢滿違道者土數多而分兩違也¶
　或臣邪佞行不順軌者水銖不定也分兩¶
　盈縮則乖變凶咎不當責火過在土也金¶
　碧經曰非火之咎譴責于土盖謂此也¶
辰極受正優游任下明堂布政國無害道内¶
以養己安靜虚无原本隱明内照形軀閉塞¶
其兊築固靈株三光陸沉温養子珠視之¶
不見近而易求¶
　丹居神室猶北辰在上以正衆星人君布¶
　政以臨萬國中正而不動則森羅順共端¶
<pb:KR5d0025_HFL_001-017a>¶
　拱而無爲則天下和平是則爲政法天而¶
　丹法爲政也則當隱蔵其明回光内照無¶
　爲靜默固蒂深根日月與萬象俱沈使光¶
　輝之不露嬰子共玄珠增長本温養之無¶
　虧無爲功裏見神功非有相中生實相視¶
　之不可見聽之那得聞然近而易求非從¶
　外得在學者陰功善行如何耳¶
黄中漸通理潤澤達肌膚初正則中美榦立¶
末可持¶
　黄者中宫之色丹者中宫之寳周易坤卦¶
<pb:KR5d0025_HFL_001-017b>¶
　六五文言曰君子黄中通理正位居體美¶
　在其中暢於四肢發於事業美之至也而¶
　況身有大丹懷蔵至寳則其精神異常肌¶
　膚潤澤可知矣大抵欲爲神仙先爲君子¶
　德行或慊於君子則人道猶未充況仙道¶
　乎故魏君取易居中履正之辭以發明有¶
　中形外之理使上根之士聞之則積行累¶
　功而登仙中士聞之亦不失爲善人君子¶
一者以掩蔽世人莫知之¶
　經曰了得一萬事畢而一妙理豈易知之¶
<pb:KR5d0025_HFL_001-018a>¶
　者耶苟知是一而後可以得是一如是之¶
　一真一之一也非數之一也真一之一自¶
　道而生而數之一則天一生水之一也知¶
　一自道生則大丹之道無餘藴矣故曰一¶
　者以掩蔽但世人莫能知之耳¶
上德無爲不以察求下德爲之其用不休上¶
閉則稱有下閉則稱無無者以奉上上有神¶
德居此兩孔穴法金氣亦相須¶
　天道下濟而光明地道卑而上行坤道上¶
　行而其體本靜靜則無爲而不可以察求¶
<pb:KR5d0025_HFL_001-018b>¶
　乾道下濟而其體常動動則有爲而自强¶
　不息上閉稱有者坤道上行閉之則有水¶
　而水有形下閉稱無者乾道下濟閉之則¶
　有火而火無迹無者以奉上者乾可以索¶
　坤而上行也上有神德居者坤則含真一¶
　之寳也乾下濟則能生坤之氣坤上行則¶
　能生乾之金其要在乾坤二竅互相爲用¶
　上下交泰則金多而氣自生氣多而金自¶
　盛是則金之與氣實相須此乾坤二妙用¶
　也¶
<pb:KR5d0025_HFL_001-019a>¶
知白守黑神明自來白者金精黑者水基水¶
者道樞其數名一陰陽之始玄含黄芽五金¶
之主北方河車故鉛外黑内懷金華被褐懷¶
玉外爲狂夫¶
　白者銀也黑者鉛也知白守黑謂鍊銀於¶
　鉛也鍊銀於鉛則神明自生銀爲金之精¶
　鉛爲水之基五行之中惟獨水之數一合¶
　道之樞而爲陰陽之始也雖非眞一之一¶
　而得真一之用故真一之道先取金子爲¶
　黄芽之根金子即水也欲合萬殊而爲一¶
<pb:KR5d0025_HFL_001-019b>¶
　必先於萬殊之中求其一者而爲基也此¶
　金丹之法有取於用鉛者其理如此所以¶
　謂水爲道樞也論至於此始明水得真一¶
　之用而未是真一之一也水之生數一水¶
　之成數六以成數六言之則水一含土五¶
　也故鉛外黑内含金華而有玄含黄芽之¶
　妙用焉水者五行之始鉛者五金之主水¶
　本居北搬運而南使水自下升載寳而上¶
　如河車之運故曰河車以黄襍黑故曰被¶
　褐謂鉛質本賤也而白銀在内故曰懷玉¶
<pb:KR5d0025_HFL_001-020a>¶
　謂至寳冥蔵也大抵造化之理莫不以賤¶
　護貴以晦養明以卑保尊以狂養聖雖外¶
　視狂夫而内懷至寳可見機緘不露良賈¶
　深蔵豈可與急急於人知者同日而語魏¶
　君之㫖雖本在鉛而義亦兩及之¶
金爲水母母隱子胎水者金子子蔵母胞真¶
人至妙若有若無髣髴大淵乍沉乍浮進退¶
分布各守境隅¶
　銀是金鉛是水金生水故金爲水母水者¶
　金子鉛蔵銀故母隱子胎子蔵母胞金胎¶
<pb:KR5d0025_HFL_001-020b>¶
　處鉛中即是真人在淵内或現或隱乍沉¶
　乍浮及乎用鉛旣已水退淵澄真人出現¶
　則又各守境隅矣金碧經曰灰池炎灼鉛¶
　沉銀浮其㫖同此¶
採之類白造之則朱鍊爲表衛白裏貞居方¶
圓徑寸混而相拘先天地生巍巍尊高¶
　採之類白者採浮銀至寳於西方造之則¶
　朱者結金丹聖胎於南室丹成顯象如混¶
　沌雞子白裏貞居方圓徑寸混而相拘此¶
　魏君顯示先天之法象也旣生於天地之¶
<pb:KR5d0025_HFL_001-021a>¶
　先其巍巍尊高豈可思議¶
旁有垣闕狀似蓬壺環帀關閉四通踟蹰守¶
禦固密閼絶姦邪曲閣相通以戒不虞可以¶
無思難以愁勞神炁滿室莫之能留守之者¶
昌失之者亡動靜休息常與人俱¶
　神室之中法象旣圓世界成立金輪在外¶
　如墻闕之周遮世界居中同蓬壼之美麗¶
　銀山鐵壁之堅密則使閼絶姦邪以無虞¶
　瓊樓玉閣之四通則可游戲神通而無礙¶
　當是時也可以無思難以愁勞保護太和¶
<pb:KR5d0025_HFL_001-021b>¶
　如持滿器一念動止則法身隨焉神炁充¶
　身至難保護守之則昌失之則亡學者勉¶
　之哉¶
是非歷蔵法内視有所思履斗步罡宿六甲¶
次日辰陰道厭九一濁亂弄元胞食炁鳴腸¶
胃吐正吸外邪晝夜不卧寐晦朔未嘗休身¶
體日疲倦恍惚狀若癡百脉鼎沸馳不得清¶
澄居累土立壇宇朝暮敬祭祠鬼物見形象¶
夢寐感慨之心歡而意悦自謂必延期遽以¶
天命死腐露其形骸舉措輙有違悖逆失樞¶
<pb:KR5d0025_HFL_001-022a>¶
機諸術甚衆多千條有萬餘前却違黄老曲¶
折戾九都¶
　世間法術不可勝計雖歷蔵諸法在學者¶
　明辨邪正審察是非而已如閉目内視而¶
　思五臟之精光步斗而行以取天罡之正¶
　炁按日辰而祭甲厭九一以行陰吐正炁¶
　而吸邪濁元胞而服炁晝夜不臥晦朔無¶
　休身體日疲精神恍惚或立壇而祠鬼或¶
　感夢以祈神諸術雖多皆非正法將期延¶
　壽反更夭亡腐臰形骸枉傷天命誠可悲¶
<pb:KR5d0025_HFL_001-022b>¶
　嘆又豈知金液還丹並與父母肉身變化¶
　而飛騰者哉如前所述諸法皆違背黄帝¶
　老君之道觀其舉措反獲戾於九都之府¶
　矣¶
明者省厥㫖矌然知所由勤而行之夙夜不¶
休服食三載輕舉遠遊跨火不焦入水不濡¶
能存能亡長樂無憂道成德就潜伏伺時太¶
乙乃召移居中洲功成上昇膺籙受圖¶
　世之明者省魏君所述之㫖知所以修鍊¶
　之由勤而行之夙夜無替不踰三年丹道¶
<pb:KR5d0025_HFL_001-023a>¶
　成就便可出水入火輕舉遠遊變化靈通¶
　消遥自在然道成德就須當潜伏人間積¶
　功累行以待太乙元君之召然後移居中¶
　洲膺圖受籙功滿上升身歸紫府所謂功¶
　滿三千大羅爲仙功滿八百大羅爲客在¶
　功行之高下云耳¶
火記不虚作演易以明之偃月法鼎爐白虎¶
爲熬樞汞日爲流珠青龍與之俱舉東以合¶
西魂魄自相拘上弦兌數八下弦艮亦八兩¶
弦合其精乾坤體乃成二八應一斤易道正¶
<pb:KR5d0025_HFL_001-023b>¶
不傾銖有三百八十四亦應卦爻之數¶
　古有丹書述火候功用謂之火記凡六百¶
　篇其㫖不外乎周易然火記之作豈虚而¶
　無據耶當演易以明之可也易有三百八¶
　十四爻即周天火候上下二弦二八一斤¶
　之數一斤計三百八十四銖適與卦爻相¶
　應乾爻一百九十二坤爻一百九十二而¶
　乾坤之道備矣偃月爐者謂玄關一竅之¶
　體用也其竅半黑半白如半弦月故曰偃¶
　月爐知偃月爲爐鼎則大丹之道思過半¶
<pb:KR5d0025_HFL_001-024a>¶
　矣白虎在下爲發火之樞機青龍居上起¶
　騰雲之風浪其間真汞變化流珠是則東¶
　龍與西虎相交陰魄與陽魂相制運神功¶
　於金鼎煆聖藥於玉爐倒造化之機翻乾¶
　坤之用非天下之至通其孰克知此哉¶
金入於猛火色不奪精光自開闢以來日月¶
不虧明金不失其重日月形如常金本從月¶
生朔旦受日符金返歸其母月晦日相包隱¶
蔵其匡郭沉淪於洞虚金復其故性威光鼎¶
乃熹¶
<pb:KR5d0025_HFL_001-024b>¶
　日月與金最爲長久自開天闢地以來日¶
　月之形如常而未嘗虧明真金之重如初¶
　而未嘗奪色盖三者一體也人徒見金精¶
　盛而月倍明以知金自月生而不知月之¶
　明本生於日也故會合之際月蔵其明沉¶
　淪同虚以受日化乃能生金而金性本出¶
　於日故其堅剛重實禀太陽之色具太陽¶
　之性也萬物遇火莫不銷壞惟金入火色¶
　不奪光經百鍊而愈堅度大冶而益赤盖¶
　火乃太陽之氣金乃太陽之精金入猛火¶
<pb:KR5d0025_HFL_001-025a>¶
　乃復其故性是以鼎爐火熾則金色愈增¶
　而威光熹然可愛矣¶
子午數合三戊己數稱五三五旣和諧八石¶
正綱紀呼吸相含育佇恩爲夫婦黄土金之¶
父流珠水之母水以土爲鬼土鎮水不起朱¶
雀爲火精執平調勝負水盛火消滅俱死歸¶
厚土三性旣會合本性共宗祖¶
　八石外藥也以三五譬之子水一午火二¶
　子午之數合而成三也土數五故戊己稱¶
　五也三五和諧水火土三者合會也三五¶
<pb:KR5d0025_HFL_001-025b>¶
　相爲夫婦互作君臣如八石之互相制度¶
　也土生金故土爲金父土剋水故土爲水¶
　鬼流珠汞也生於日而結爲金金生水故¶
　流珠爲水母以水沃之則火不炎以土鎮¶
　之則水不濫是則三物一家都歸戊己也¶
　水得土則消火得土則息金得土乃歸其¶
　父也土爲金父則火爲金祖故曰三性會¶
　合則本性共宗祖也¶
巨勝尚延年還丹可入口金性不敗朽故爲¶
萬物寳術士服食之壽命得長久土遊於四¶
<pb:KR5d0025_HFL_001-026a>¶
季守界定䂓矩金砂入五内霧散若風雨薰¶
蒸達四肢顔色悦澤好髮白皆變黑齒落生¶
舊所老翁復丁壯耆嫗成姹女改形免世厄¶
號之曰真人¶
　胡麻又名巨勝此凡藥也服之尚可延年¶
　況神丹乃純陽之精其性如金剛之不壞¶
　而金在萬物之中爲至貴之寳苟得服之¶
　壽命長久豈不萬倍於凡藥乎辰戌丑未¶
　四方皆有土可見金木水火皆資土而立¶
　而五臟之數五雖禀金木水火其實亦資¶
<pb:KR5d0025_HFL_001-026b>¶
　土五而榮也金者土之子真丹入腹而金¶
　氣入於五臟之内則溟濛煙霧徧體薰烝¶
　如陶冶之中火正熾時而上水下施如煙¶
　如霧其時四肢百脉淫淫春澤熏熏流布¶
　自然回顔换骨返老還嬰顔色光鮮精神¶
　悦澤髮白返黑齒落更生老翁變作壯年¶
　耆嫗翻成姹女形體改换世厄自逃晝夜¶
　清明神識不寐法身與幻質皆充陰魄與¶
　陽神俱妙方可謂之真人矣當是時雖混¶
　塵凡而不同三界雖居濁世莫測行蔵欲¶
<pb:KR5d0025_HFL_001-027a>¶
　去則直造蓬洲放意則俓超象外矣¶
胡粉投火中色壞還爲鉛氷雪得温湯解釋¶
成太玄金以砂爲主禀和於水銀變化由其¶
真終始自相因欲作服食仙宜以同類者植¶
禾當以黍覆雞用其子以類輔自然物成易¶
陶冶魚目豈爲珠蓬蒿不成檟類同者相從¶
事乖不成寳是以燕雀不生鳳狐兔不乳馬¶
水流不炎上火動不潤下¶
　物類相感有不期然而自不容不然者胡¶
　粉本鉛燒就而再投火中則其色變壞復¶
<pb:KR5d0025_HFL_001-027b>¶
　化爲鉛氷雪本水結再得火炁則復化爲¶
　水至寳之生本出乎太陽真精結靈聚秀¶
　初結成硃砂則其中已有真汞真汞離母¶
　則曰水銀水銀在大冶之中爲太陽所鍊¶
　歲久凝爲白銀白銀歷久始變黄金則是¶
　金本以砂爲主砂者神也故曰神砂汞者¶
　精也故曰水銀今者鍊丹之初先採陽精¶
　變化爲砂次取水銀與砂相合研和二物¶
　煆鍊成金旣已成金方用鉛養盖真精生¶
　化出乎太陽本與太陰交合而生須得真¶
<pb:KR5d0025_HFL_001-028a>¶
　鉛始堪服食真鉛生於太陰故曰同類金¶
　得真鉛如子得母以此相輔陶冶易成譬¶
　以黍種禾以雞抱卵同禀相感同氣相須¶
　也苟不知此别求異類則徒勞心力枉費¶
　工夫猶燕雀不能生鳳狐兔不能乳馬水¶
　不可以蒸物火不可以潤物也知此理則¶
　砂汞合而精神生水火交而蒸潤得則是¶
　火居水下而可以遂炎上之功水居火上¶
　而可以成潤下之德非天下至精其孰與¶
　於此哉¶
<pb:KR5d0025_HFL_001-028b>¶
世間多學士高妙負良材邂逅不遭遇耗火¶
亡貨財據按依文說妄以意爲之端緒無因¶
縁度量失操持搗治羗石膽雲母及礬磁硫¶
黄燒豫章泥澒相鍊持皷下五石銅以之爲¶
輔樞襍姓不同種安肯合體居千舉必萬敗¶
欲黠反成癡僥倖迄不遇聖人獨知之稺年¶
至白首中道生狐疑背道守迷路出正入邪¶
岐管窺不廣見難以揆方來¶
　金丹之理妙奪造化迥出思議之表不遇¶
　至人徒勞測度若用外物尤其狂妄守邪¶
<pb:KR5d0025_HFL_001-029a>¶
　背正又非賢材徃徃學道之人不肯堅心¶
　尋師訪友苦志勤求或有始無終或狐疑¶
　中道蹉跎白首衰老無成是皆管窺天自¶
　高自滿者之過也然明明日月蕩蕩乾坤¶
　寒暑徃來朝昏相代無非大道方來之理¶
　不遇至人難以揆度學者冝先積行累功¶
　以祈感遇切勿自欺寳山空手歸去¶
若夫至聖不過伏羲始畫八卦效法天地文¶
王帝之宗結體演爻辭夫子庶聖雄十翼以¶
輔之三君天所挺迭興更御時優劣有步驟¶
<pb:KR5d0025_HFL_001-029b>¶
功德不相殊制作有所踵推度審分銖有形¶
易忖量無兆難慮謀作事令可法爲世定詩¶
書素無前識資因師覺悟之皓若褰帷帳瞋¶
目登高臺¶
　魏君天資挺拔猶且因師覺悟故嘆金丹¶
　妙理非有形有兆實難忖難量雖三聖寓¶
　是理於易經而八卦叅玄機於造化象指¶
　旣形之妙言彰可兆之功揆之叅同猶存¶
　世法雖聖人審分銖而制作使學者探𧷤¶
　隱而推求奈何指祕辭心道超象外參同¶
<pb:KR5d0025_HFL_001-030a>¶
　不作㝠昩奚明此魏君所以準窮理盡性¶
　之書述超凡入聖之道如執左契似褰前¶
　帷本出師資非干前識是知天機雖遠而¶
　人人有分大道不隱而世世得人勿謂宿¶
　有仙骨方可希求當知但辦肯心無不可¶
　者翻覆魏君前後謙辭始知前真慈悲之¶
　㫖¶
火記六百篇所趣等不殊文字鄭重說世人¶
不熟思尋度其源流幽明本共居切爲賢者¶
談曷敢輕爲書若遂結舌瘖絶道獲罪誅冩¶
<pb:KR5d0025_HFL_001-030b>¶
情著竹帛又恐泄天符猶豫增嘆息俛仰綴¶
斯慮陶冶有法度未忍悉陳敷略述其紀綱¶
枝條見扶踈¶
　世之學者見丹經紫書火候之說述進退¶
　文武之功有始終起止之異不狐疑者鮮¶
　矣所以諸經多云有六百篇以載火候功¶
　用殊不知言殊㫖一體異用同旣識朝屯¶
　暮蒙之反覆則知晝姤夜復之循環如轉¶
　璇璣如循軌轍雖文辭之鄭重實囑付之¶
　勤渠故彰六百篇以周三百日不出乎進¶
<pb:KR5d0025_HFL_001-031a>¶
　退兩卦但在夫始終一誠心志精專絲毫¶
　不忒嘆夫聖言不隱世不熟思故魏君復¶
　敘三篇無非一理盖欲調析紀綱陳敷法¶
　度使後學易明厥量大哉¶
以金爲隄防水入乃優游金計有十五水數¶
亦如之臨爐定銖兩五分水有餘二者以爲¶
真金重如本初其三遂不入火二與之俱三¶
物相含受變化狀若神下有太陽炁伏蒸須¶
臾間先液而後凝號曰黄輿焉歲月將欲訖¶
毁性傷壽年形體爲灰土狀若明牎塵¶
<pb:KR5d0025_HFL_001-031b>¶
　欲鍊大丹先以純金修築城郭周遭圍遶¶
　然後取真水於其中始無滲漏或謂金隄¶
　或言城郭皆此意也欲築金隄但知四象¶
　五行全藉土之理則金自然成矣會用五¶
　行真土能成五行真金盖土者金母也旣¶
　成五行真金則能櫃五行真水盖水者金¶
　子也水土金三物紐結成方寸之形而嬰¶
　兒現象於其間矣及夫運用上昇則金光¶
　滿室騰騰若車輿之行故號黄輿也但臨¶
　爐定則金重不過五分放水多些少不妨¶
<pb:KR5d0025_HFL_001-032a>¶
　其三不入火二與俱者木三火二也火二¶
　與木三俱不入如人之魂神本自無體寓¶
　物而現修真之功但鍊水土金三物三物¶
　旣結就而成寳則魂神自然與之俱妙矣¶
　水入金防本是凝液借太陽在下之氣伏¶
　蒸煆鍊變化成輿火力旣周神功旣足則¶
　千變萬化鳳輦龍車皆是物也及乎脱胎¶
　則形體閃爍如明䆫日影射塵之狀此魏¶
　君顯露功成變化之象奈何世人不知妄¶
　行忖測曾未夢見敢肆臆說惟親詣者能¶
<pb:KR5d0025_HFL_001-032b>¶
　知之耳¶
擣治并合之馳入赤色門固塞其際會務令¶
致完堅炎火張於下晝夜聲正勤始文使可¶
修終竟武乃陳候視加勤慎審察調寒温周¶
旋十二節節盡更相親氣索命將絶休死亡¶
魄魂色轉更爲紫赫然成還丹提粉以一元¶
刀圭最爲神¶
　此言運用之功動天地之橐籥如擣而治¶
　之直至南方赤門方固閉而使水火際會¶
　此功晝夜不絶先以文升次以武降周旋¶
<pb:KR5d0025_HFL_001-033a>¶
　十二時一日旣終更宜勉强至於氣已索¶
　然命將垂絶百脉歸根萬竅歸寂非死也¶
　絶後重甦金光轉紫狀如紫粉一刀圭許¶
　時時呈露處處現前變化不測神妙不可¶
　思議矣¶
推演五行數較約而不煩舉水以激火奄然¶
滅光明日月相激薄常在晦朔間水盛坎侵¶
陽火衰離晝昏陰陽相飲食交感道自然¶
　若以五行較之火見水則奄然滅光然日¶
　月亦水火也每遇合朔而不相傷何也盖¶
<pb:KR5d0025_HFL_001-033b>¶
　天地陰陽交感相食自有定數定期無水¶
　盛火衰之害能察其機而盗用之則宇宙¶
　在手萬化在身雖水火之相剋而合爲夫¶
　婦金木之間隔而自然交通然天下莫不¶
　見而莫能知也悲夫¶
名者以定情字者縁性言金來歸性初乃得¶
稱還丹吾不敢虚說倣傚聖人文古記題龍¶
虎黄帝美金花淮南鍊秋石王陽加黄芽賢¶
者能行持不肖母與俱古今道由一對談吐¶
所謀學者加勉力留念深思惟至要言甚露¶
<pb:KR5d0025_HFL_001-034a>¶
昭昭不我欺¶
　此言還丹之所以稱還丹也還者以情言¶
　丹者以性言金來歸性初者言金公本我¶
　所生今使之復見其母還歸本初與姹女¶
　相合結成嬰兒故曰還丹紫陽詩曰金公¶
　本是東家子送在西鄰寄體生認得唤來¶
　歸舍養配將姹女結親情是也古今名稱¶
　雖不同其實一道也¶
¶
周易參同契解卷上¶
<pb:KR5d0025_HFL_001-034b>¶
¶
¶
¶
¶
¶
¶
¶
¶
¶
